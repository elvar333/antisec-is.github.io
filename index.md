---
layout: home
timeline:
  - name: Forkeppni
    start: 2021-02-01
    end: 2021-02-15
    description: |
                  Forkeppnin er haldin á Netinu og er opin öllum!

                  Forkeppnin verður haldin samhliða
                  [UTmessunni](https://utmessan.is/) og mun Syndis halda
                  stuttar kynningar á CTF keppnum og tengdu efni, sem nýst
                  getur byrjendum sem hafa áhuga á að taka þátt í forkeppninni.

                  Þeim keppendum sem standa sig best í forkeppninni (og hafa
                  keppnisrétt) verður boðið að taka þátt í landskeppninni.

  - name: Landskeppni
    start: 2021-03-20
    end: 2021-03-21
    description: |
                  Keppnin stendur yfir í 2 daga. Framkvæmd og staðsetning
                  keppninnar er háð gildandi sóttvarnarreglum og aðstæðum í
                  þjóðfélaginu.

                  Þeir keppendur sem standa sig best í landskeppninni verða
                  valdir í keppnishóp.

  - name: Æfingar keppnishóps
    start: 2021-04-01
    end: 2021-09-27
    description: Reglulegar æfingar verða haldnar fyrir keppnishópinn.

  - name: Netöryggiskeppni Evrópu (ECSC)
    start: 2021-09-28
    end: 2021-10-02
    description: |
                  Lið frá rúmlega 20 Evrópulöndum etja kappi í Netöryggiskeppni
                  Evrópu, sem haldin verður í Prag, Tékklandi, að þessu sinni.

                  Þjálfarar velja 10 einstaklinga úr keppnishópnum til að taka
                  þátt fyrir Íslands hönd.
---

Netöryggiskeppni Íslands, sem ber gælunafnið *Gagnaglíman*, er árlegur viðburður sem haldinn er af frumkvæði
samgöngu- og sveitarstjórnarráðuneytisins. Markmið keppninnar er að efla áhuga
íslenskra ungmenna á netöryggi og auka þekkingu og færni þeirra sem sýna því
áhuga. Þar að auki þjónar keppnin því hlutverki að vera forkeppni Íslands fyrir
Netöryggiskeppni Evrópu, [European Cyber Security
Challenge](https://europeancybersecuritychallenge.eu) (ESCS). Markmið ESCS er
að vekja áhuga á netöryggi um alla Evrópu Netöryggiskeppni Íslands á því sviði.

Það þarf ekki að liggja lengi yfir fréttamiðlum samtímans til að átta sig
á mikilvægi tölvuöryggis í nútímasamfélagi. Reglulega birtast fréttir af
fyrirtækjum og einstaklingum verða af háum fjárhæðum vegna netárása og jafnvel
tölvuinnbrot framkvæmd af ríkjum með það að markmiði að njósna um önnur ríki.

Þrátt fyrir mikilvægi netöryggis, þá skortir ennþá hæfileikaríkt fólk
til að takast á við þær áskoranir sem því fylgja. Af þessari ástæðu setti
Netöryggisstofnun Evrópu, [ENISA](https://www.enisa.europa.eu/), á
laggirnar Netöryggiskeppni Evrópu. Markmið keppninnar er að hvetja ungt fólk
til að kynna sér netöryggi og jafnframt hvetja ungt fólk til að íhuga að
leggja netöryggi fyrir sig að atvinnu.

Um keppnina
-----------

Markmið keppninnar er að velja 10 manna lið til að taka þátt í ESCS 2021 fyrir
Íslands hönd. Samvkæmt reglum ESCS verða keppendur að vera á bilinu 14-25 ára
(fædd á árunum 1996 til og með 2007). Netöryggiskeppnin fer fram í tveimur
hlutum. Tveggja vikna forkeppni fer fram á Netinu í lok janúar og er opin
öllum. Þeir keppendur sem standa sig best í forkeppninni, öðlast þáttökurétt
í landskeppninni, sem haldin verður í mars. Frammistaða keppenda
í landskeppninni verður svo lögð til grundvallar þess að velja 10 manna hóp til
að taka þátt í ECSC 2021 sem haldin verður í lok september í Prag, Tékklandi.

Bæði forkeppnin og landskeppnin verða hefðbundnar *jeopardy style* CTF
(capture the flag) keppnir.

En ég hef enga reynslu af netöryggi og CTF, er þessi keppni fyrir mig?
----------------------------------------------------------------------

Ef svo er, þá ertu í sömu sporum og flestir aðrir og það er allt í lagi. Það er
eins með netöryggi og flest annað, það þarf bara áhuga og þolinmæði til að
öðlast færnina. Þannig ef þú ert forvitin(n), þá er gott að byrja
[hér]({{ "/getting_started/" | relative_url }}).




